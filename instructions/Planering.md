# Planera projekt
## Förarbete
Innan du kan påbörja spelprojektet ska en planering göras. Först och främst behöver du själv bestämma dig för vad du vill göra, om du inte kommer på någonting själv så kanske något av följande förslag duger:
+ Någon form av sidoscrollande spel som: Flappy Bird, Geometry Dash eller The Impossible Game.
+ Brädspel: Tic-tac-toe, Fia med knuff eller Kalaha
+ Plattformspel som: Super Mario Bros. och Mega Man
+ Tetris

Vilken typ av spel du väljer att göra spelar inte så stor roll då alla varianter av spel kommer med sina egna utmaningar. Det viktiga är att du kan bestämma dig för något och jobba mot ett mål utifrån din planering.

## Krav
Det kommer inte ställas speciellt mycket specifika krav på ditt spel, det är upp till dig att tillämpa det som du lärt dig hittills i kursen. Det finns några saker som måste uppfyllas och det är följande:
+ Spelet ska innehålla _minst_ 1 [klass](https://deserveit.se/dump/programmering/prog_c.pdf#page=15).
+ Konsekvent kodningsstil
+ Korrekta val av kontrollstrukturer.
+ Tydlig och korrekt namngivning.
+ Ett förståeligt gränssnitt (användaren ska inte behöva gissa sig fram i spelet).
+ Dokumentation/kodkommentarer vid behov.


## Planering
När du har bestämt vad du ska göra för något kan du diskutera det med Jonas så avgör ni tillsammans om det är ett rimligt mål. 

### Avgränsningar
Det är lätt att vilja ha med "allting" i sitt spel men det är inte målet med den här kursen. Därför är det viktigt att tidigt avgränsa sig i sitt spel och välja vad man _inte_ kommer prioritera. Några exempel på sådant som kan ha låg prioritet är: 
+ Kunna spara
+ Ljudeffekter

### Mål
När du har satt upp tydliga avgränsningar så är det dags att sätta upp några konkreta mål som du kan jobba mot. Dessa mål kommer variera kraftigt beroende på vilket typ av spel du valt att att göra. Har du valt att göra någon form av brädspel så vill du antagligen kunna utse en vinnare, spela mot din kompis (på samma dator) eller spela mot datorn.
Om du instället skapar ett plattformsspel så är dom viktiga sakerna helt annorlunda, nu är det viktigare att kunna röra sin karaktär och kanske kunna skjuta eller på annat vis besegra fiender.
För sidoscrollande spel som Flappy Bird så är kollision väldigt viktigt.

### Datastrukturer
Ge några exempel på de datastrukturer som du kommer använda i ditt program. Till exempel hur en av dina klasser ser hur eller andra viktiga delar av programmet.

### Flöde
Hur ditt program kommer utspelas från att spelet startas till att spelet stängs av. Har du en huvudmeny? Kan man starta om spelet om man skulle förlora? Kan man spela flera gånger för att räkna poäng?
Rita ett övergripande diagram (se kapitel 5 i boken om du inte kommer ihåg) som förklarar ovanstående. Välj även ett mer specifikt område i ditt spel och gör ett diagram för det.
Detta görs enklast för hand, det finns digitala verktyg som [draw.io](https://app.diagrams.net/) annars funkar Paint om man inte slarvar.

### Dokument
I ett eget dokument ska du nu genomföra din planering utifrån rubrikerna "Avgränsningar", "Mål", "Datastrukturer", "Flöde". Du får självfallet lägga till fler rubriker om du känner för det, kanske en "Extra" om du blir klar tidigt.
Var noga med din planering, det här är inget som du ska stressa igenom på en lektion. Det får ta den tid det tar men helst inte mer än 4 lektioner.